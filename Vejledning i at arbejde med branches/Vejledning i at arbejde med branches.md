

# Brug af branches til review-proces for tekstfiler (.md) i GitHub

Denne vejledning beskriver, hvordan vi arbejder effektivt med branches og review-processer (her kommentering) i GitHub, når vi opdaterer dokumenter i [Fællesoffentlig Digital Arkitektur](https://github.com/Faellesoffentlig-Digital-Arkitektur). Formålet er at skabe gennemsigtighed, sporbarhed og sikre samarbejde.

## Hvad er en branch i GitHub?

En **branch** (gren) i GitHub er en kopi af koden eller dokumenterne i et repository, hvor du kan foretage ændringer uden at påvirke hovedversionen (`main`). Det giver mulighed for at arbejde sikkert og parallelt med fx rettelser, nye afsnit eller store opdateringer, – indtil ændringerne er klar til at blive flettet (merged) tilbage til hovedversionen.

> 💡 Man bruger branches, når man vil:
> 
> - arbejde på noget uden at forstyrre det eksisterende
> - samarbejde om ændringer
> - få overblik og struktur i versionshistorikken

Typisk opretter man en ny branch, foretager sine ændringer, og når de er klar, oprettes et **pull request**, så andre kan kommentere og godkende.

## Navngivning af branches

**Branch-navne bør følge formatet:**

```
<type>_<kort-navn>_v<versionsnummer>
```

**Eksempel:**  
`minor_reviewguideline_v2.1.2`

**Type-angivelse:**

- `fix`: mindre rettelser, fx sprog eller layout.
- `minor`: nye afsnit, mindre ændringer i indhold.
- `major`: større ændringer i struktur eller formål.

**Versionsnummer (SemVer-inspireret):**

- `MAJOR.MINOR.PATCH` – fx `2.1.2`
  - Øg `PATCH` ved små rettelser.
  - Øg `MINOR` ved nye funktioner eller afsnit.
  - Øg `MAJOR` ved gennemgribende ændringer.

Vi anvender `Fix` og ikke `PATCH` som typeangivelse, da det er en kort betegnelse for “bug fix” eller “fejlrettelse”. Et eksempel kan være: fix_stavefejl_v2.1.3. Det signalerer, at formålet med branchen er at rette noget.

Patch bruges som del af versionsnummeret.

**Hvad er SemVer?**

> SemVer (Semantic Versioning) er en metode til at navngive versioner på en ensartet og informativ måde. Den anvender tre tal:
> 
> - **MAJOR** – ændres ved inkompatible eller gennemgribende ændringer
> - **MINOR** – ændres når nye funktioner eller afsnit tilføjes, uden at bryde eksisterende
> - **PATCH** – ændres ved fejlrettelser eller små forbedringer
> 
> Eksempel: `2.1.3` betyder: 2. version med én mindre opdatering og tre fejlrettelser.

## Oprettelse af en ny branch

**Sådan opretter du en ny branch i GitHub Desktop:**

1. Åbn GitHub Desktop og vælg det relevante repository.
2. Klik i øverste venstre hjørne på branch-dropdown (hvor der fx står `main`).
3. Klik på **"New branch"**.
4. Giv branchen et navn, fx `minor_reviewguideline_v2.1.2`, og klik på **"Create Branch"**.
5. Du skifter automatisk til den nye branch, og dine ændringer vil nu blive knyttet hertil.
6. Når du er klar, klik på **"Push origin"** for at sende branchen til GitHub.

> 💡 Sørg for, at du er i den rigtige branch, når du laver ændringer. Du kan altid skifte branch i dropdown-menuen i øverste venstre hjørne.

---

## Samarbejde og pull requests

Når I er flere om at opdatere en tekstfil:

- **Trin 1:** Opret en ny branch som beskrevet ovenfor.
- **Trin 2:** Lav dine ændringer og commit dem løbende.
- **Trin 3:** Opret et **Pull Request (PR)** fra din branch til `main`.

**Sådan gør du PR synlig og åben for kommentarer:**

- Beskriv kort ændringerne i beskrivelsesfeltet.
- Brug @mention for at invitere specifikke kolleger til at kommentere.
- Alle med adgang kan nu læse, foreslå ændringer og kommentere via GitHub UI.

---

## Versionshistorik og opdatering på FDA

**Hvor noteres versionen?**

- Nederst i dokumentet i en sektion kaldet fx `## Versionshistorik`.

- Brug format:
  
  ```
  - v2.1.2 (2025-05-12): Tilføjet afsnit om branches og review-proces. [x-dit navn-x]
  ```

**Opdateringer i Drupal/FDA:**

- Den produktansvarlige opdaterer:
  - **“Seneste opdateringsdato”** og **versionsnummer** i metadata-feltet.
  - **Indholdsfortegnelse** genereres som regel automatisk (ved brug af heading-tags i Markdown).
  - Husk at sikre **webtilgængelighed** (korrekte headings, alt-tekster på figurer mv.).

---

## Skal vi bruge "Tags" og "Releases"?

**Ja, men med måde.**  
Brug `Tag` og `Release` til vigtige milepæle. Fx når en ny vejledning er klar til publicering.

- **Tag:** Navngives som versionen – fx `v2.1.2`
- **Release:** Beskriver hvad der er ændret, og linker til pull request og versionshistorik.

---

## Opdatering af figurer

- Figurer gemmes typisk i mappen `/assets` eller lignende.

- Når du udskifter en figur:
  
  - Upload den nye via “Upload files”-funktionen i GitHub.
  
  - Opdater linket i .md-filen:
    
    ```md
    ![Alt-tekst](..//assets/nyfigur.png)
    ```

---

## Webtilgængelighed

Følg disse tjekpunkter:

- Brug altid korrekte heading-niveauer (`##`, `###` osv.).
- Tilføj alt-tekster til billeder.
- Undgå kun at bruge farver til at formidle budskaber.
- Brug tabelstruktur korrekt – undgå at bruge dem til layout.

---

## Sådan redigerer du korrekt

**Værktøj og visning:**

- På GitHub.com: vælg **Edit this file** > **Edit in place**.
- I MarkText: skift til **Source Code mode**, så linjenumre matcher mellem review og visning.

---

## Forstå de forskellige visninger i en pull request

- **Commits:** Vis ændringer over tid. Nyeste nederst.
- **Files changed:** Her ser du hvad der konkret er ændret. Bruges til review.
- **Kommentarer:** Bruges til at give feedback – også til ting, der *ikke* er rettet.

**Tips:**

- Lav alle rettelser samlet for at undgå mange notifikationer.
- Hvis du som reviewer er enig → ingen kommentar.
- Hvis du er uenig eller har spørgsmål → skriv en kommentar.
- Når du er færdig med at reviewe → klik på **Review changes** > vælg **Approve**.

---

## Bonus: Opsæt mails fra GitHub

- Brug din mailklient til at sortere GitHub-mails i egen mappe, fx ved at filtrere på afsender `notifications@github.com`.
